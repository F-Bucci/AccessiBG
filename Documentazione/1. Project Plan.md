# 1. INTRODUZIONE

L’accessibilità fisica e digitale rappresenta un requisito essenziale per garantire autonomia, partecipazione attiva e pari opportunità all’interno della società.
Il progetto, con l'obiettivo di promuovere inclusione e benessere, prevede la realizzazione di una web app dedicata alla consultazione di guide strutturate sull’accessibilità di edifici e spazi, consentendo agli utenti, in particolare persone con esigenze specifiche di mobilità o accesso, di pianificare i propri spostamenti in maniera consapevole e sicura.

L’applicazione si focalizzerà sugli spazi dell’Università degli Studi di Bergamo, includendo sedi, aule, biblioteche, bar, mense e centri sportivi. Per ciascun luogo saranno fornite informazioni dettagliate e aggiornate su percorsi, infrastrutture, servizi di supporto e caratteristiche rilevanti dell’accessibilità, con l’obiettivo di creare uno strumento pratico e utile a tutti quelli che ne necessitano.

Come riferimento funzionale e ispirazione progettuale, l’applicazione si baserà su alcuni criteri adottati da AccessAble (https://www.accessable.co.uk/), una web app che fornisce informazioni utili sull'accessibilità degli spaci pubblici e privati in Regno Unito e in Irlanda.

I responsabili del progetto sono i seguenti:
- 1077719 | Filippo Guidomaria Bucci;
- 1053039 | Allison Rosa Perez Murillo;
- 1080937 | Monteleone Daniele;
- 1080548 | Cuni Luizo.


# 2. MODELLO DEL PROCESSO

Tra i vari modelli di processo messi a disposizione, è stato deciso assieme di adottare quello della programmazione estrema (eXtreme Programming).
Tale decisione è stata presa per le seguenti ragioni:

- **Gruppo piccolo**;
- **Riunioni settimanali rapide**, conveniente per noi, poiché abbiamo difficoltà a trovare un'orario in cui siamo tutti disponibili;
- **Intera squadra**, nella quale è presente il Cliente (ruolo coperto da uno dei membri del gruppo) che prende diverse decisioni sullo sviluppo del progetto, mentre il resto dei componenti svolge il proprio ruolo o i propri ruoli in base alle competenze;
- **Sviluppo basato sui test**, il cui il team crea test semplici e automatizzati;
- **Test del Cliente**, che esegue il prototipo per assicurarsi che i requisiti siano stati correttamente implementati e rispettati;
- **Piccole uscite**, con l’impegno del team a effettuare piccole release funzionali il più frequentemente possibile, accessibili sulla piattaforma GitHub sia dal team (compreso il Cliente) sia dai professori interessati;
- **Design semplice**, con l’obiettivo di sviluppare la web app mantenendo per l’intera durata del progetto un design semplice ma efficace, facilmente adattabile a future aggiunte o modifiche;
- **Programmazione in coppia**, in cui un membro scrive il codice e l’altro osserva e interviene quando necessario; in questo modo si ottiene un codice di qualità migliore. Questa attività viene svolta durante chiamate sulla piattaforma Google Meet;
- **Proprietà collettiva del codice**, con la suddivisione del team in coppie a rotazione, in modo che ogni membro programmi su diversi aspetti del codice, favorendo così una migliore comprensione delle funzionalità.

Alcuni aspetti dello Scrum sono inoltre stati integrati, trattandosi anch'esso di un metodo agile, per facilitare l'organizzazione e gestione dei task, tra cui:
- **Sprint**, della durata di solo una settimana, a causa di una data di consegna relativamente vicina;
- **Kanban Board**, fornita da Github, permette di organizzare facilmente gli Sprint e le relative issues;
- **Sprint Retrospective e Sprint Planning**, riunioni settimanali, la prima per il miglioramento dei processi, facendo una retrospettiva sullo Sprint appena terminato, la seconda per pianificare il nuovo Sprint e le sue issues;
- **Scrum Master**, pianificazione delle riunioni di cui di sopra e gestione delle issues, nel nostro caso, come il Cliente, non esiste nella sua forma "pura", ma is suoi compiti vengono assorbiti da uno degli sviluppatori.

I requisiti sono stati classificati usando la metodologia MoSCoW.
In particolare il progetto si riterrà un successo se, alla data di consegna:
- sono correttamente implementati i tre layer del progetto;
- almeno un piano di un edificio della Scuola di Ingegneria è correttamente descritto;
- alcune immagini e/o mappe riguardo questi sono correttamente mostrate all'utente.
Leggere la Specifica dei Requisiti per ulteriori Informazioni: https://github.com/F-Bucci/AccessiBG/blob/main/Documentazione/Specifica%20dei%20Requisiti.md

  
# 3. ORGANIZZAZIONE PROCESSO

Il team di progetto opera in modo collaborativo, seguendo i principi della metodologia Extreme Programming, integrati con alcuni aspetti Scrum: tutti i membri partecipano alle attività nelle quali possono fornire il proprio contributo.

Il ruolo di Cliente (in accordo con una delle pratiche della programmazione estrema), responsabile della definizione delle priorità e della validazione delle funzionalità sviluppate, è ricoperto da un membro del gruppo, che funge da punto di riferimento per il progresso del progetto. Lo stesso vale per la figura dello Scrum Master, presa dalla tipologia Scrum.

Gli altri ruoli del team (sviluppatore, tester, analista, responsabile della qualità, ecc...) non sono né fissi né esclusivi. Una stessa persona può infatti ricoprire più ruoli, in base alle competenze e alle necessità del momento.

Il team manterrà un confronto costante con i docenti dell’Università degli Studi di Bergamo, al fine di ottenere materiali utili al progetto (come le mappe dei piani degli edifici delle sedi universitarie), ricevere feedback sul lavoro svolto e migliorare le scelte di sviluppo dell’applicazione.

Tutte le attività e le comunicazioni saranno registrate, così da garantire chiarezza e tracciabilità durante l’intero svolgimento del progetto.


# 4. NORME, LINEE GUIDA, PROCEDURE

La documentazione verrà consegnata seguendo le tempistiche prestabilite, ossia:
- **Project plan**: verrà consegnato il 15 dicembre 2025 in formato Markdown;
- **Documentazione completa**: sarà consegnata cinque giorni prima della data concordata per la presentazione del progetto.

Per garantire la qualità e la comprensibilità della documentazione, questa sarà revisionata e corretta da tutti i componenti del team.

Durante lo sviluppo, il team rispetterà le linee guida e gli standard definiti dalle convenzioni di programmazione Java stabilite da Oracle.
Inoltre, il team si impegna a seguire le norme etiche generali previste per l’ingegnere informatico.


# 5. ATTIVITÁ DI GESTIONE

Il team si impegnerà a riunirsi una volta a settimana su Google Meet (o in presenza, quando possibile) per discutere eventuali problematiche riscontrate, aggiornamenti e idee da implementare durante lo sprint successivo.
Nel caso in cui sorgano uno o più problemi urgenti, verrà convocata un’ulteriore riunione al fine di individuare una soluzione. Per lo scambio di feedback giornalieri verranno invece utilizzati altri strumenti di comunicazione, come ad esempio WhatsApp.

La maggior parte delle attività verrà svolta da remoto, tuttavia, potranno essere organizzate riunioni in presenza qualora se ne presenti la necessità.

Per monitorare lo stato di avanzamento del progetto verranno utilizzate la Kanban Board di GitHub e le issue, ciascuna delle quali sarà associata a un’etichetta indicante lo sprint di appartenenza.


# 6. RISCHI

Durante lo sviluppo della web app sarà necessario tenere in considerazione i possibili rischi che potrebbero presentarsi.
I principali rischi individuati sono i seguenti:
- Mancata implementazione di tutte le funzionalità richieste dal Cliente entro le tempistiche previste (in particolare per quanto riguarda un’interfaccia UI/UX essenziale);
- Implementazione superficiale di alcune sedi ed edifici;
- Eventuali problemi legati ai software utilizzati;
- Allungamento delle tempistiche dovuto all’utilizzo di nuovi strumenti da parte del team, senza una conoscenza approfondita degli stessi;
- Possibilità che una riunione venga rimandata a causa di impegni personali di uno o più membri del team.


# 7. PERSONALE

Tutti i componenti del team sono coinvolti in tutte le fasi del progetto, secondo un’organizzazione del lavoro ispirata ai metodi agili, in particolare Scrum e XP. I ruoli di Cliente e Scrum Master non saranno tuttavia assegnati nella loro completezza, a causa della dimensione ridotta del team e del tempo limitato a disposizione. Tali responsabilità verranno invece assunte da uno o più sviluppatori, in aggiunta.


# 8. METODI E TECNICHE

Per la raccolta dei requisiti verranno organizzate riunioni con il Cliente. A partire dalle richieste fornite, sarà redatta l’ingegneria dei requisiti, con un forte focus sull’accessibilità, prendendo spunto dal sito _AccessAble_ (https://www.accessable.co.uk/).

Per la progettazione e lo sviluppo del software verranno utilizzati diagrammi UML, facendo riferimento a software e plugin quali Papyrus (per i Class Diagram e i Component Diagram) e PlantUML, utilizzando Eclipse come IDE. Inoltre, Papyrus verrà impiegato per la generazione delle classi.
Il progetto sarà gestito dal team tramite le diverse funzionalità offerte dalla piattaforma GitHub, sia per il lavoro sincrono sia per la gestione del versioning, mentre i task verranno organizzati mediante la Kanban Board.

Per l’implementazione dell’interfaccia grafica della web app verrà utilizzato il framework Vaadin, basato sul linguaggio Java e le mappe/immagini al suo interno saranno modificate usando Canva: https://www.canva.com/it_it/?msockid=21717388a0c865b333f565f0a141640f .
Per la creazione del database useremo PostgreSQL. Invece, per la gestione del database verrà impiegata la libreria jOOQ, integrata nell’ambiente di sviluppo Eclipse.

Durante l’implementazione del codice verranno effettuati diversi test utilizzando JUnit ed EclEmma.


# 9. GARANZIE DI QUALITÁ

Il team implementerà il codice in modo da renderlo leggibile, pulito e manutenibile, impegnandosi a seguire le seguenti pratiche all’interno dell’ambiente di sviluppo:

- Convenzioni di programmazione Java, come definite da Oracle;
- Fattori di qualità di McCall;
- Utilizzo di Javadoc per garantire la comprensione del codice, non solo all’interno del team, ma anche al fine di assicurarne la manutenibilità nel tempo;
- Analisi statica tramite plugin di Eclipse quali Stan4j, PMD e SonarQube, per garantire un’elevata qualità del codice e mantenerlo pulito, evitando eventuali duplicazioni;
- Controllo della complessità ciclomatica di McCabe.

Inoltre, il team si impegna a garantire la stabilità del codice attraverso un rigoroso processo di testing, utilizzando JUnit ed EclEmma.


# 10. ORGANIZZAZIONE PACCHETTI DI LAVORO

L'organizzazione del team si ispira ai metodi agili come Scrum e XP, senza ruoli precisi. Ad ogni Sprint vengono definiti i task che devono essere implementati dai membri nel team senza nessuna struttura gerarchica.
Alla fine dello Sprint, viene fatta una retrospettiva per verificare lo stato dei task e apportare miglioramenti di natura organizzativa/gestionale.


# 11. RISORSE
Il team per supportare il progetto utilizzerà diversi strumenti.
Per quanto riguarda il lato hardware ogni membro del team utilizzerà per la maggior parte del progetto il proprio PC personale, oppure  è possibile che un PC possa esssere condiviso per eseguire in maniera più efficiente eventuali lavori specifici sul progetto.

Questo progetto, inoltre, sarà scritto interamente in Java, utilizzando Vaadin per la creazione della web app, senza l'utilizzo di altri linguaggi di programmazione. 
Verrà utilizzato, oltre alla documentazione fornita sul sito ufficiale di Vaadin, lo strumento per la creazione di una Preview della web app.

Per lo svilippo del progetto verrà utillizzato Eclipse IDE come ambiente di sviluppo, insieme a diversi plugin per la realizzazione di diagrammi UML e per l'analisi statica.

In particolare si citano:
- Papyrus UML e Plant UML per la creazione dei diagrammi UML e la generazione delle classi attraverso il diagramma delle classi;
- Stan4J per l'analisi della struttura del codice;
- Pmd per individuare eventuale duplicazione del codice nel progetto;
- SonarQube per identificare problemi e migliorare la qualità del codice.
  
Per quanto riguarda l'aspetto Database verranno utilizzati:
- DB SQLite;
- (eventuale) DB Firebase (NoSQL) per immagini/mappe;
-  Libreria Jooq.
  
Per la modifica di mappe/immagini sarà usato Canva: https://www.canva.com/it_it/?msockid=21717388a0c865b333f565f0a141640f .

# 12. BUDGET

|**Risorse umane**|**Totale: 7.680,00€**|
|-|-|
|Sviluppatori (senza distinzione)|128h stimate x persona \| persone x 15€/h = 7.680,00€|

|**Infrastruttura tecnica**|**Totale: 290,00€**|
|-|-|
|Database (Jooq)|220,00€/anno|
|Repository Git (Github)|50,00€/anno|
|Dominio web|20,00€/anno|

|**Strumenti software**|**Totale: 210,00€**|
|-|-|
|Canva (mappe, foto)|100,00€/anno|
|Interfaccia grafica (Vaadin)|110,00€/anno|

|**Ricerca, analisi e validazione con utente**|**Totale: 70,00 - 130,00€**|
|-|-|
|Interviste esplorative|50,00 - 100,00€|
|Materiale informativo (questionari, stampe)|20,00 - 30,00€|

|**Eventuali spese per riunioni e cancelleria**|**30,00 - 60,00€**|
|-|-|
       
|**TOTALE BUDGET**|**8.280,00 - 8.370,00€**|
|-|-|

_Eventuali altri software utilizzati ma non citati sono da considerarsi a costo 0€._


# 13. GESTIONE CAMBIAMENTI

Le eventuali modifiche organizzative e gestionali del processo di lavoro vengono discusse durante la Sprint Retrospective, evidenziando le attività da cominciare a intraprendere, quelle da evitare in futuro e quelle da continuare a fare, e le relative azioni per implementare questi cambiamenti.
Altre modifiche e implementazioni legate al prodotto software in sè vengono invece discusse durante lo Sprint Planning.

In generale, tutte le modifiche vengono considerate tenendo in considerazione il loro impatto sui requisiti, sull’architettura e sui possibili costi. In base alla tale valutazione, effettuata dal team, queste sono approvate o respinte.

Le modifiche approvate vengono trasformate in task e inserite all’interno della Kanban Board, con una etichetta che ne indica l'appartenenza a un determinato Sprint.

Per gestire cambiamenti radicali verranno utilizzati i branch, in modo che possano essere visionati e testati dal team prima di effettuare il merge.


# 14. CONSEGNA

La web app e la relativa documentazione saranno disponibili tramite GitHub, al quale le persone interessate potranno accedere entro le date prestabilite.

Più precisamente:
- Il project plan verrà consegnato il 15 dicembre 2025 in formato Markdown;
- La documentazione completa, insieme al codice, sarà consegnata cinque giorni prima della data concordata per la presentazione del progetto, la quale sarà definita successivamente.

Inoltre, la web app sarà eseguibile senza la necessità di installare programmi o plugin aggiuntivi.
